PROOEMIUM

GO sicut aquaeductus eoeivi de paradiso, et fluvius meus appropinquavit ad
E mare, quoniam doctrinam quasi antelucanum illumino omnibus. Eccli. xxlv,
41, 43, 44.

increata atque fontana Sapientia Dei, unigenitus Filius Patris aeterni, Dominus
noster Jesus ChristuS, ex quo humanam naturam supernaturaliter induit, suppositali-
terque assumpsit, homines mirabiliter sublimavit, atque ineffabiliter deificavit, super-
naturalibus donis ac gratiis humanae fragilitatis conditionem prorsus transcendentibus,
suos adimplendo electoS.

Inter quos gloriosi Apostoli sortiuntur primatum, quoniam primitias Spiritus re- nm vm.
ceperunt. Hos tantis virtute, potestate et gratia decoravit Deus sublimis et benedictuS, ²³·
ut sanctitate, sapientia atque miraculis„ universos praecedere comprobentur. Ipsis
quippe etiam ordo rerum, naturalisque cursus mundi et lex naturae creatae, inenar-
rabiliter exstiterunt subjecti, in tantum ut ea quae magni ac ingeniosi philosophi
aestimabant nec divina virtute neque angelica potestate fieri posse, ipsi uberrime
agnoscantur fecisse, mortuos suscitandO, caecos et claudos a nativitate repente curan-
do, daemonibus imperando, venena sine laesione bibendo, in igne nullum supplicium
sustinendo, arcana cordium, futura quoque pure contingentia certitudinaliter cogno-
scendo, beatorum angelorum frequentes apparitiones, allocutiones et administrationes
habendo, imo ad libitum obtinendo. Denique, quum usque ad Christi passionem, rudes
et formidolosi exstiterint, subito omni scientia scripturarum, omni facultate lingua-
rum, itemque insuperabili animi fortitudine, copiosissime sunt repleti. Verum, si ita
non est, si haec atque similia non fecerunt ac passi sunt, quomodo ipsi tam pauci,
impotentes, illitterati, ignobileS, 'totum pene mundum tam cito ad incomprehensibilem
fidem, ad arduissimam legem convertere, quomodo idololatriam exstirpare, et dae-
monum cultum destruere potuerunt, quos scimus omnem magicam artem atque cum
daemonibus conventionem, sub aeternae damnationis comminatione prohibuisse, et ad
unius summi Dei sincerissimam dilectionem et claram notitiam, universa documenta
sua et opera ordinasse?

Hos ergo electissimos homines Filius Dei in terris ambulanS, cum hominibus quo- camma.
que conversanS, vocavit, collegit, instruxit. Inter quos unum in familiarissimum pue- ⁸⁸·
rum, in praedilectum discipulum, in sapientissimum Evangelistam elegit, cui tanquam
carissimo filio, tanquam castissimo atque pulcherrimo adolescenti, pio dulcique ju
veni, ampliora intimae dilectionis demonstravit indicia. Hic est sanctus ApostoluS,
felix Evangelista‚ sacer loannes, cujus in hoc opere elucidandum utcumque est

evangelium, prout Spiritus veritatis praestare dignabitur.

